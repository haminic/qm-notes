\chapter{ฟังก์ชันคลื่น}

\section{ฟังก์ชันคลื่น}

\subsection{ฟังก์ชันคลื่นและสมการ Schrödinger}

ในกลศาสตร์ดั้งเดิม เราจะอธิบายอนุภาคหนึ่ง ๆ ด้วยตำแหน่งและโมเมนตัม แต่ในกลศาสตร์ควอนตัม เราจะใช้สิ่งที่เรียกว่า\emph{ฟังก์ชันคลื่น} (\emph{wavefunction}: $\Psi(x, t)$ ในหนึ่งมิติ) ซึ่งมีโคโดเมนเป็น $\CC$

การเปลี่ยนแปลงของตำแหน่งและโมเมนตัมเมื่อเวลาผ่านไปในกลศาสตร์ดั้งเดิมจะถูกอธิบายด้วยกฎของนิวตัน แต่ในกลศาสตร์ควอนตัม เราจะอธิบายวิวัฒนาการของฟังก์ชันคลื่นด้วย\emph{สมการ Schrödinger}:
\begin{lawbox}{สมการ Schrödinger}
    อนุภาคที่มีฟังก์ชันคลื่น $\Psi$ จะมีวิวัฒนาการเป็นไปตามสมการ
    \begin{equation*}
        i\hbar\pdv{\Psi}{t} = -\frac{\hbar^2}{2m}\pdv[2]{\Psi}{x} + V\Psi\label{1schrodinger}
    \end{equation*}
\end{lawbox}
เมื่อ $\hbar = h/2\pi \approx \qty{1.055e-34}{J.s}$ คือ\emph{ค่าคงที่ของ Planck แบบลดรูป} (และ $h \approx \qty{6.626e-34}{J.s}$ คือ\emph{ค่าคงที่ของ Planck}) และ $V$ เป็นฟังก์ชันจริง

\section{ตำแหน่งและโมเมนตัม}

\subsection{การวัดตำแหน่งและการ Normalize}

ในกลศาสตร์ควอนตัม อนุภาคไม่ได้มีตำแหน่งที่แน่นอนเหมือนกับกลศาสตร์ดั้งเดิม แต่จะถูกอธิบายด้วยความน่าจะเป็น โดยที่มี $\abs{\Psi(x, t)} = \Psi\cdot\Psi^*$ เป็นความหนาแน่นความน่าจะเป็นในการพบอนุภาคที่ $x$ หรือก็คือ
\begin{ieqbox}{ฟังก์ชันคลื่นกับการวัดตำแหน่ง}
    \int_a^b \abs{\Psi(x, t)}^2 \odif{x} = P(a \leq x \leq b)\label{1position}
\end{ieqbox}
โดยเมื่อมีการวัดเกิดขึ้นแล้ววัดได้ตำแหน่ง $x=d$ ที่ $t=0$ ฟังก์ชันคลื่นจะ\emph{ยุบตัว} (\emph{collapse}) ให้ในครั้งถัดไป ถ้าวัดตำแหน่งของอนุภาคทันทีหลังจากการวัดครั้งแรก ก็จะวัดได้ตำแหน่งเดิม หรือก็คือจะได้ว่า $\Psi$ ใหม่จะมีบริเวณที่ $\abs{\Psi} \neq 0$ ที่เดียวคือที่ $x=d$ เป็น $\infty$ 

สังเกตว่าจาก (\ref{1position}) ถ้าอยากให้ $\abs{\Psi(x, t)}^2$ มีความหมายเชิงสถิติ เราจะต้องทำให้การอินทิเกรตฟังก์ชันนี้ทั่วทุกบริเวณเป็น $1$ ซึ่งเรียกว่าเป็นการ \emph{normalize} ฟังก์ชันคลื่น:
\begin{eqbox}{เงื่อนไขการ Normalize}
    \infint\abs{\Psi(x, t)}^2 \odif{x} = 1 \label{1normalize}
\end{eqbox}
หมายเหตุ: \emph{จะนิยามให้ $\infint$ เป็นการอินทิเกรตทั่วทุกบริเวณ}

โดยเราสามารถทำเช่นนี้ได้กับทุก ๆ ฟังก์ชันคลื่นโดยการคูณด้วยค่าคงที่เข้าไป (จริง ๆ แล้วยังมีฟังก์ชันที่ทำให้อินทิกรัลลู่ออกที่ไม่สามารถ normalize ได้ แต่เราจะสมมติว่าฟังก์ชันคลื่นเหล่านั้นไม่สามารถพบได้หรือ \emph{non-physical}) โดยจากเงื่อนไขว่าทุก ๆ ฟังก์ชันคลื่นสามารถ normalize ได้ ทำให้ $\abs{\Psi} \sim o(1/\sqrt{x})$ เมื่อ $x \to \infty$ เพราะมิฉะนั้นอินทิกรัลจะลู่ออก และเมื่อ normalize แล้ว ยังได้อีกว่าวิวัฒนาการของฟังก์ชันคลื่นจะไม่ทำให้อินทิกรัลใน (\ref{1normalize}) เปลี่ยนค่า ซึ่งพิสูจน์ได้ดังต่อไปนี้:
\begin{eqbox}{บทตั้ง}
    \odv{}{t} \infint \abs{\Psi(x, t)}^2 \odif{x} = 0
\end{eqbox}
\begin{proof}
    เริ่มจากการหา $\pdv{}{t}\abs{\Psi}^2$:
    \begin{equation}
        \pdv{}{t}\abs{\Psi}^2 = \pdv{}{t}\Psi^*\Psi = \Psi^*\pdv{\Psi}{t} + \pdv{\Psi^*}{t}\Psi \tag{$\star$}\label{1normproof1}
    \end{equation} 
    แต่จากสมการ Schrödinger (\ref{1schrodinger}) จะได้
    \begin{align*}
        \pdv{\Psi}{t} &= \frac{i\hbar}{2m}\pdv[2]{\Psi}{x} - \frac{i}{\hbar}V\Psi\\
        \pdv{\Psi^*}{t} &= -\frac{i\hbar}{2m}\pdv[2]{\Psi^*}{x} + \frac{i}{\hbar}V\Psi^*
    \end{align*}
    นำไปแทนใน (\ref{1normproof1}) จะได้
    \begin{align*}
        \pdv{}{t}\abs{\Psi}^2 &= \Psi^*\ab(\frac{i\hbar}{2m}\pdv[2]{\Psi}{x} - \frac{i}{\hbar}V\Psi) + \Psi\ab(-\frac{i\hbar}{2m}\pdv[2]{\Psi^*}{x} + \frac{i}{\hbar}V\Psi^*) \\
        &= \frac{i\hbar}{2m}\ab(\Psi^*\pdv[2]{\Psi}{x} - \pdv[2]{\Psi^*}{x}\Psi)
    \end{align*}
    หรือก็คือ
    \begin{eqnobox}
        \pdv{}{t}\abs{\Psi}^2 = \frac{i\hbar}{2m}\pdv{}{x}\ab(\Psi^*\pdv{\Psi}{x} - \pdv{\Psi^*}{x}\Psi)\label{1normproof2}
    \end{eqnobox}
    ดังนั้น
    \[
    \odv{}{t}\infint\abs{\Psi}^2\odif{x} = \infint\pdv{}{t}\abs{\Psi}^2\odif{x} = \frac{i\hbar}{2m}\infint \pdv{}{x}\ab(\Psi^*\pdv{\Psi}{x} - \pdv{\Psi^*}{x}\Psi)\odif{x} = 0
    \]
    (เพราะ $\Psi$ ที่ $\infty$ ต้องเป็น $0$ มิฉะนั้นจะไม่สามารถ normalize ได้) ตามต้องการ
\end{proof}

\subsection{โมเมนตัมและโอเปเรเตอร์}

เมื่อเวลาผ่านไป ฟังก์ชันคลื่น $\Psi$ จะวิวัฒน์ไปเรื่อย ๆ ตามสมการ (\ref{1schrodinger}) ก็จะทำให้ $\avg{x}$ เปลี่ยนไปตามเวลาด้วย เราจึงอาจจะอยากทราบ ``ความเร็ว'' ของอนุภาคนี้:
\begin{align*}
    \odv{\avg{x}}{t} = \infint \pdv{}{t}\ab(x\abs{\Psi}^2) \odif{x} &= \infint x \pdv{}{t}\abs{\Psi}^2 \odif{x} \\
    &\equal*{\text{(\ref{1normproof2})}}\,\frac{i\hbar}{2m} \infint x\pdv{}{x}\ab(\Psi^*\pdv{\Psi}{x} - \pdv{\Psi^*}{x}\Psi)\odif{x}\\
    &\equal*{\txt{IBP}}\,\frac{i\hbar}{2m}\cancel{\ab(\eval{x\ab(\Psi^*\pdv{\Psi}{x} - \pdv{\Psi^*}{x}\Psi)}_{-\infty}^\infty)} - \infint \ab(\Psi^*\pdv{\Psi}{x} - \pdv{\Psi^*}{x}\Psi) \odif{x}\\
    &= -\frac{i\hbar}{2m} \infint \ab(\Psi^*\pdv{\Psi}{x} - \pdv{\Psi^*}{x}\Psi)\odif{x}\\
    &\equal*{\txt{IBP}}\, -\frac{i\hbar}{m}\infint\Psi^*\pdv{\Psi}{x}\odif{x}
\end{align*}
โดยเราจะเรียกอนุพันธ์นี้ว่าเป็น\emph{ค่าคาดหมายของความเร็ว} $\avg{v}$ และจะได้โมเมนตัม
\begin{ieqbox}{ค่าคาดหมายของโมเมนตัม}
    \avg{p} = m\odv{\avg{x}}{t} = -i\hbar\infint\ab(\Psi^*\pdv{\Psi}{x})\odif{x}
\end{ieqbox}

สังเกตว่าค่าคาดหมายของตำแหน่งและโมเมนตัมอยู่ในรูปคล้าย ๆ กันคือเป็นอินทิกรัลทั่วทุกบริเวณของ $\Psi^*$ คูณกับการกระทำบางอย่างกับฟังก์ชันคลื่น $\Psi$ เราจึงนิยาม\emph{โอเปอเรเตอร์}ตำแหน่ง ($\hat{x}$) และโมเมนตัม ($\hat{p}$):
\begin{defbox}{โอเปอเรเตอร์ตำแหน่ง (ในหนึ่งมิติ)}
    \begin{equation*}
        \hat{x} \equiv x
    \end{equation*}
\end{defbox}
\begin{defbox}{โอเปอเรเตอร์โมเมนตัม (ในหนึ่งมิติ)}
    \begin{equation*}
        \hat{p} \equiv -i\hbar\pdv{}{x}
    \end{equation*}
\end{defbox}

เราสามารถหาโอเปอเรเตอร์ของค่าทางกลศาสตร์ต่าง ๆ (เช่น $Q(x, p)$) ได้โดยการนำโอเปอเรเตอร์ $\hat{p}$ และ $\hat{x}$ มาประกอบกัน จึงจะตั้งข้อสมมติไปก่อนว่า
\begin{ieqbox}{การหาค่าคาดหมายสำหรับค่าทางกลศาสตร์}
    \avg{Q(x, p)} = \infint \Psi^*\hat{Q}\Psi\odif{x} = \infint \Psi^*\ab\big(Q(\hat{x}, \hat{p}))\Psi\odif{x}
\end{ieqbox}

\section{หลักความไม่แน่นอนของ Heisenberg}

\subsection{หลักความไม่แน่นอนของ Heisenberg}

ในคลื่นเชือกปกติ ถ้าเราสั่นมันให้มีความยาวคลื่นที่แน่นอน เราจะไม่สามารถระบุตำแหน่งของคลื่นได้ชัดเจน แต่ในทางกลับกัน ถ้าเราสั่นมันให้เกิดลูกคลื่นลูกเดียวที่มีตำแหน่งแน่นอน เราจะไม่สามารถหาความยาวคลื่นได้ ฟังก์ชันคลื่นก็เป็นเช่นเดียวกัน โดยโมเมนตัมจะทำหน้าที่คล้ายความยาวคลื่นเพราะทั้งสองมีความสัมพันธ์กันด้วยสูตร\emph{ความยาวคลื่น De Broglie}:
\begin{eqbox}{ความยาวคลื่น De Broglie}
    p = \frac{h}{\lambda} = \frac{2\pi\hbar}{\lambda}
\end{eqbox}
และ Heisenberg ก็ได้พบว่าความไม่แน่นอนของความยาวคลื่น (โมเมนตัม) และตำแหน่งนั้น มีขอบเขตล่างคือ:
\begin{ieqbox}{หลักความไม่แน่นอนของ Heisenberg}
    \Delta x\,\Delta p = \sigma_x\sigma_p \geq \frac{\hbar}{2}
\end{ieqbox}
(ซึ่งจะพิสูจน์ในบทที่ 3)